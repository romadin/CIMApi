<p>
    Het BIM kan worden gebruikt om diverse analyses uit te voeren. De analyses waar het BIM voor zal worden gebruikt worden hieronder beschreven. Bij de ontwikkeling van de aspectmodellen en het coördinatiemodel kan er zo voor worden gezorgd dat zoveel mogelijk relevante informatie wordt ingebouwd. Hierdoor wordt het uitvoeren van de analyses eenvoudiger en efficiënter. Nadat bepaald is welke partij verantwoordelijk is voor elke analyse kunnen de aspectmodellen naar behoefte worden aangepast.
</p>
<p>
    <span><strong>Controle output project partners</strong></span>
    De tekeningen van participanten dienen onderling gecontroleerd te worden om eventuele afwijkingen met het eigen tekenwerk te voorkomen. Dit kan gedaan worden in 2D en 3D weergaven. Voor de controle en het maken van opmerkingen kan een viewer gebruikt worden waarmee alle opmerkingen onderling kunnen worden uitgewisseld.
</p>
<p style="color: red">
    <span><strong>< Bouwbesluit toets </strong></span>
    Ten behoeve van de bouwaanvraag is het noodzakelijk een bouwbesluit toets uit te voeren. Hiervoor is het van belang dat de architect kan beschikken over alle vereiste aspectmodellen. De toets wordt gemaakt door gebruik te maken van gegevens die uit het model worden gegenereerd.>
</p>
<p style="color: red">
    <span><strong>< Hoeveelheden extractie  </strong></span>
    Wanneer objecten op de juiste manier zijn gedefinieerd kan er een lijst van gebruikte materialen gegenereerd worden. Deze informatie kan gebruikt worden in ramingen en calculaties. Om dit te realiseren is het noodzakelijk dat alle modelleurs hun aspectmodellen voorzien van de vereiste informatie.>
</p>
<p>
    <span><strong>Clash detectie</strong></span>
    Clash detectie wordt uitgevoerd om conflicten in het model op te sporen. Deze analyse kan fouten in het bouwproces verminderen, zowel in de ontwerp- als in de uitvoeringsfase. De clash detectie wordt van de voorontwerp tot technisch ontwerpfase uitgevoerd door de architect, terwijl dit in de uitvoeringsfase gedaan wordt door de aannemer.
</p>